# Седмица 0 - началото

Това, което ще правим през първата седмица е:

* Да си разкажем малко неща свързани с курсовете, програмирането и ученето.
* Да настроим Python и средата, която ще ползваме през първия месец.
* Да направим първите стъпки в програмирането, запознавайки се с променливи и няколко оператора.

## Задача 0 - Направете си папка, където ще държите всичко.

1. Някъде във вашия компютър си направете папка, която може да се нарече `code`.
2. В нея направете папка, която може да се нарече `Programming0`
3. Всички файлове, свързани с този курс, може да ги пазите в тази папка.

Така ще ви е по-лесно да си организирате всичко.

**Добра идея е тази папка да я сложите в нещо като Dropbox (или пък да я качите в GitHub)**

## Задача 1 - Инсталирайте си Python и пуснете една Hello World програма.

Първата задача е следната:

1. Инсталирайте си Python 3.4.2 - https://www.python.org/downloads/windows/
2. Когато сте готови, трябва да видите иконката на Python, инсталирана в стартовото меню.
3. Намерете програмата, която се казва **Python IDLE**
4. Отваря ви се един прозорец. В него, заредете `hello.py` файла, който се намира в тази седмица.
5. За да го заредите, първо трябва да го изтеглите някъде на компютъра ви.
6. След като го заредите, натиснете `F5`, което ще стартира Python файла.
7. Трябва да видите текст, отпечатан на екрана. Направете Screenshot на този текст и го качете в темата във форумa.

## Задача 2 - Прочетете философията на Python.

Python има много специфична философия, която е добре описана като модул в езика.

1. За целта, ще ни трябва да пуснем **Python Command Line** програмата, от стартовото меню.
2. Когато ви се отвори един грозен, черен екран.
3. В него напишете следното нещо: `import this` и натиснете Enter.
4. Трябва да ви се отпечата 1 дълъг текст, в който е описана философията на Python.
5. Прочетете я.
6. Направете Screenshot с нея и я качете също в **темата във форума.**
