# Инсталиране на Sublime

## Изтегляне и инсталиране

Ще започнем да използваме Sublime, вместо IDLE.

За целта, ще трябва да изтеглите [Sublime Text 3](http://www.sublimetext.com/3) и да го инсталирате на вашата операционна система.


## Базова редакция

Sublime е текстов редактор, в който ще може да правим повече неща с текст.

Като за начало, изпълнете следните стъпки:

1. Отидете на `File -> Open Folder` и заредете папката, в която пазите всички задачи за Програмиране 0.
2. Това трябва да ви отвори Sublime със заредени всички файлове в дясно. Това е дървото на файловете на нашата програма.
3. Натиснете `Ctrl + p` и напишете името на някой файл. Например `budget.py`. След като го намерите файла, заредете го.


## Материали и настройки за Sublime

Sublime е доста обширна тема. Ето тук сме събрали няколко добри материала за него, които е хубаво да погледнете, за да успее да си го настроите добре:

* Подбрани плъгини и настройки - https://scotch.io/bar-talk/best-of-sublime-text-3-features-plugins-and-settings
* Клавишни комбинации за Sublime - https://scotch.io/bar-talk/sublime-text-keyboard-shortcuts
* Теми и цветове - https://scotch.io/bar-talk/the-complete-visual-guide-to-sublime-text-3-themes-color-schemes-and-cool-features

По време на упражненията направихме и няколко допълнителни настройки, за работа с Python и Sublime. Ето ги и тях:

```json
{
  "font_size": 22,
  "highlight_line": true,
  "draw_white_space": "all",
  "translate_tabs_to_spaces": true,
  "tab_size": 4
}
```


## Пускане на файл през компилатора на python

Това е трудната част.

Ако сте под Windows, трябва да добавите Python във вашата среда, така, че да е видим от `cmd` конзолата.

Направете следната проверка:

1. Натиснете `windows + r`
2. Напишете `cmd`
3. В грозния черен прозорец, напишете `python`
4. Ако ви излезе грешка, че тази програма не е позната, ще трябва да си добавите Python в така наречените environment variables
5. За да го направите, трябва да видите този guide - https://docs.python.org/3.4/using/windows.html#setting-envvars
6. След като намерите Python, затворете и пуснете наново `cmd`. Напишете `python` и трябва да влезете в REPL режима на Python.


### Добавяне на Python в Environment variables

Под Windows, трябва да посочите къде точно се намира `python.exe`, за да работи `python` командата под `cmd`

1. Трябва да намерите къде е Python на вашия компютър. Има голяма вероятност това да е `C:\Python34`.
2. В search–а на Windows напишете **environment variables** и натиснете това, което ви предлага да ги редактирате.
3. Търсите подобен на този прозорец - https://confluence.atlassian.com/download/attachments/298976934/Windows_XP_Environment_Variables.png?version=1&modificationDate=1199944722810&api=v2
4. В него или редактирате **`Path`** променливата или създавате нова такава.
5. Като value на **`Path`** добавете пътя до Python - `C:\Python34`. Отделните пътища се разделят с `;`
6. Затворете всички отворени cmd прозорци и ги отворете наново.
7. В нов отворен прозорец, напишете `python` - трябва да влезете в REPL на python
8. От REPL-а се излиза с `Ctrl + z`, след което мобе да се наложи да натиснете Enter (Ако видите ^Z написано в REPL)


### Python под Linux

В един термина, напишете следната команда: (`$` обозначава терминал, не е част от командата)

```
$ python
```

Би трябвало да се зареди REPL на Python версия 2.7

Излезте от него и напишете следващата команда:

```
$ python3.4
```

Това е правилната версия на Python, която ще използваме. Би трябвало да я имате инсталирана. Ако я нямате, вижте как се инсталира за вашата дистрибуция.

### Пускане на файл през python програмата

След като вече имаме Python под конзола, трябва да отидем до файла, който искаме да пуснем.

Да речем, че имаме следния път: `C:\code\hackbulgaria\week5\hello.py`.

Като файла `hello.py` има следното съдържание:

```python
print("Hello World")
```

Пускаме `cmd` и най-вероятно се намираме в `C:\Users\името-на-user-a`

Ще трябва да изпълним няколко команди, с които да се придвижим до правилната директория. **Тези команди се изпълняват в cmd и нямат нищо общо с Python като ези. Това са команди към операционната система**

* командата `dir` ни показва списък от всички файлове и папки, които се намикрат в нашата директория
* командата `cd`, която означава **change directory** ще ни служи за да навигираме напред и назад по файловата ни структура.

Например, ако се намираме в `C:\Users\името-на-user-a` и искаме да се върнем директория назад, трябва да напишем `cd ..`. Това ще ни върне в `C:\Users`.

Ако искаме да стигнем от `C:\Users\името-на-user-a` до `C:\code\hackbulgaria\week5\hello.py`, тряба да изпълним следните команди:

1. `cd ..` - връщаме се до `C:\Users`
2. `cd ..` - връщаме се до `C:\`
3. `cd code\hackbulgaria\week5` - отиваме до нужната папка
4. `dir` - трябва да видим файла `hello.py` в тази папка.

**След като сме стигнали до нужната директория, за да изпълним файла, трябва да дадем на `python` командата името на файла**

```
python hello.py
Hello World!
```

Това е. Пишем файлове във Sublime и след това ги изпълняваме чрез `python` програмта. 
